# Problem 515. Игли
В тази задача трябва да намерите вярното място на числата в дадена поредица. От конзолата ще прочетете поредица от ненамаляващи цели числа, между които на случаен принцип има „дупки” (представени чрез нули).
Ще ви бъдат дадени иглите – числа, които трябва да бъдат вмъкнати в поредицата, така че тя да остане ненамаляваща (без да се вземат под внимание „дупките”). За всяка игла намерете най-левия възможен индекс, където може да бъде вмъкната.

### Вход
- Входните данни трябва да се прочетат от конзолата.
- На първия ред ще ви бъдат дадени числата C и N, разделени с интервал.
- На втория ред ще ви бъдат дадени C неотрицателни цели числа, формиращи ненамаляваща редица (като не вземаме в предвид нулите).
- На третия ред ще ви бъдат дадени N положителни цели числа, иглите.
- Въведените данни винаги ще са валидни и в описания формат. Не е необходимо да бъдат изрично проверявани.

### Изход
- Отговорът трябва да се отпечата на конзолата. Трябва да бъде на един ред.
- На единствения изведен ред отпечатайте N числа, разделени с интервал. Всяко число представлява най-левият възможен индекс, където може да бъде вмъкната съответната игла.

### Ограничения
- Всички входни числа ще бъдат 32-битови цели числа със знак.
- N ще бъдат в обхвата [1 ... 1000].
- C ще бъдат в обхвата [1 ... 50000].
- Допустимо време за работа на вашата програма: 0.1 секунди. Допустима памет: 16 MB.

| Вход                                                            | Изход                  |
| --------------------------------------------------------------- | ---------------------- |
| 23 9                                                            | 1 13 15 0 13 15 2 21 3 |
| 3 5 11 0 0 0 12 12 0 0 0 12 12 70 71 0 90 123 140 150 166 190 0 |                        |
| 5 13 90 1 70 75 7 188 12                                        |                        |

| Вход                  | Изход                  |
| --------------------- | ---------------------- |
| 11 4                  | 11 1 0 0               |
| 2 0 0 0 0 0 0 0 0 0 3 |                        |
| 4 3 2 1               |                        |
