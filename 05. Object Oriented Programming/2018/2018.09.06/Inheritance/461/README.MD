# 461. Работници
Създайте абстрактен клас **BaseEmployee**, който притежава:

- Поле **employeeID**, което пази идентификационния номер на работника като низ.
- Поле **employeeName** за отбелязване на името на работника
- Поле **employeeAddress** за отбелязване на адреса по местоживеене на работника
- Конструктор, който приема три параметъра и ги присвоява на съответните полета, изброени по-горе
- Метод **Show()**, който отпечатва информация за работника.
- Абстрактен метод **CalculateSalary(int workingHours)**, който ще изчислява заплатата за работника, като се приема параметър – брой изработени часове
- Абстрактен метод **GetDepartment()**, който връща името на звеното от фирмата, в което работи работника
 
Създайте клас **FullTimeEmployee**, който наследява **BaseEmployee**, като този клас има:
- Поле **employeePosition**, което пази позицията, на която е назначен работника
- Поле **employeeDepartment**, което пази отдела, в който е назначен работника
- Конструктор с пет параметъра – **employeeID, employeeName, employeeAddress, employeePosition, employeeDepartment**, който извиква конструктора на суперкласа, а след това присвоява стойностите за двете полета от този клас
- Презаписан метод **Show()**, който извиква метод **Show()** от базовия клас, а след това отпечатва допълнително два реда – за позицията и отдела
- Дефиниция за абстрактния метод **CalculateSalary(int workingHours)**, като този метод връща сума, според следната формула: **250 + workingHours * 10.80**.
- Дефиниция за абстрактния метод **GetDepartment()**, като този метод връща стойността записана в **employeeDepartment**.

Създайте клас **ContractEmployee**, който наследява BaseEmployee, като този клас има:
- Поле **employeeTask**, което пази задачата, с която този работник е назначен като контрактьор
- Поле **employeeDepartment**, което пази отдела, в който е назначен работника
- Конструктор с пет параметъра – **employeeID, employeeName, employeeAddress, employeeTask, employeeDepartment,** който извиква конструктора на суперкласа, а след това присвоява стойностите за двете полета от този клас
- Презаписан метод **Show()**, който извиква метод **Show()** от базовия клас, а след това отпечатва допълнително ред – за задачата, с която е назначен работника
- Дефиниция за абстрактния метод **CalculateSalary(int workingHours)**, като този метод връща сума, според следната формула: **250 + workingHours * 20**.
- Дефиниция за абстрактния метод **GetDepartment()**, като този метод връща стойността записана в **employeeDepartment**
