# Упражнения: Въведение

## Зад.1 Първо и фамилно име
Дефинирайте функция, която чете от конзолата първо име, след това фамилно име и принтира двете имена на един ред.

### Пример

| Вход      | Изход            |
|-----------|------------------|
| Danail    | Danail Iliev     |
| Iliev     |                  |
| Kristiyan | Kristiyan Petrov |
| Petrov    |                  |

### Подсказки
Използвайте do-block
- Четете стойностите с функцията **getLine** и ги съхранявайте в променлива
- Принтирайте конкатенирания символен низ на конзолата с функцията **putStrLn**

## Зад. 2 Умножение на числа
Дефинирайте функция, която чете от конзолата последователно две числа и принтира резултата от умножението им.

### Пример
| Вход | Изход |
|------|-------|
| 10   | 200   |
| 20   |       |
| 50   | 2500  |
| 50   |       |
| 50   | 0     |
| 0    |       |

### Подсказки
- Използвайте функцията **read**, за да преобразувате текста, подаден от конзолата, в числен тип и да направите пресмятанията
- Използвайте функцията **show** преди да принтирате, за да преобразувате числения тип в символен низ

## Зад. 3 Лице на кръг
Дефинирайте функция, която чете от конзолата число - радиус на окръжност и намира лицето на кръга, около който е описана окръжността.

### Пример
| Вход | Изход     |
|------|-----------|
| 10.5 | 346.3606  |
| 0    | 0.0       |
| 9.98 | 312.90387 |

### Подсказки
- Използвайте функцията **read**, за да преобразувате текста, подаден от конзолата, в числен тип и да направите пресмятанията
- Използвайте функцията **pi**, която връща числото π

## Зад. 4 Точка в или извън правоъгълник
Дефинирайте функция, която чете от конзолата 6 числа, като първите 4 са съответно координатите на две срещуположни точки на правоъгълник, а последните 2 са координатите на точка. Принтирайте на конзолата "INSIDE", ако точката се намира в правоъгълника и "OUTSIDE", ако точката се намира извън правоъгълника.

Забележка: Нека първите две числа са координатите на долният ляв ъгъл на правоъгълника, а втората двойка да са координатите на горният десен ъгъл на правоъгълника.

### Пример
| Вход | Изход   |
|------|---------|
| 10   | INSIDE  |
| 10   |         |
| 20   |         |
| 20   |         |
| 15   |         |
| 15   |         |
| 10   | OUTSIDE |
| 10   |         |
| 20   |         |
| 20   |         |
| 300  |         |
| 300  |         |

## Зад. 5 *Игра "Познай числото"
Дефинирайте функция, която чете от конзолата число, което трябва после да бъде познато. Дефинирайте друга функция, която да приема това число и да чете предположенията на потребителя. Ако числото е по-малко от търсеното, да се принтира "Too low!" и играта да продължи. Ако числото е по-голямо е от търсеното, да се принтира "Too high!" и играта да продължи. Ако никой от тези два случая не е удовлетворен,  да се принтира "You win!" и играта да приключи.

### Пример
| Вход      | Изход     |
|-----------|-----------|
| 101       | Too low!  |
| 90        | Too high! |
| 102       | Too low!  |
| 5         | You win!  |
| 101       |           |

### Подсказки
- Използвайте рекурсия, за да продължите играта в случай, че числото не е познато
- Просто принтирайте "You win!" без да продължавате рекурсията, за да сложите край на играта
- При всяко рекурсивно извикване подавайте числото, което трябва да бъде познато

